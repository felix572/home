ACORD DE LICENȚIERE PENTRU UTILIZATORI FINALI 
PowerChute Network Shutdown Fără plata unor Redevențe (PCNS)

(denumit în cele ce urmează “ALUF”)
( versiunea ALUF 5.0, 20.04.2018; versiunea adaptată pentru PC Adapted 1.0, 20.04.2019)

IMPORTANT – A SE CITI CU ATENȚIE: 

VĂ RUGĂM SĂ CITIȚI CU ATENȚIE ACEST ALUF, DEOARECE REGLEMENTEAZĂ UTILIZAREA PRODUSULUI SOFTWARE PE CARE ÎL ÎNSOȚEȘTE, INDIFERENT DACĂ AȚI OBȚINUT PRODUSUL SOFTWARE ELECTRONIC, PRIN DESCĂRCARE SAU PE CD, DISC SAU ALTE MEDII. ÎN PLUS, ACEST ALUF REGLEMENTEAZĂ UTILIZAREA PRODUSULUI SOFTWARE INDIFERENT DACĂ VI S-A ACORDAT DREPTUL DE A TESTA PRODUSUL, DE A-L EVALUA, O PROBĂ, UN STANDARD SAU ORICE ALT TIP DE LICENȚĂ PENTRU UTILIZAREA PRODUSULUI SOFTWARE.  
PENTRU A CONFIRMA ACCEPTAREA TERMENILOR ȘI CONDIȚIILOR ACESTUI ALUF ȘI A ACORDULUI DUMNEAVOASTRĂ DE A FI OBLIGAT DE ACEST ALUF, FACEȚI CLIC PE BUTONUL CORESPUNZĂTOR CARE APARE PE ECRAN ÎN TIMPUL PROCESULUI DE INSTALARE. DACĂ NU DORIȚI SĂ DEVENIȚI PARTE LA ACEST ALUF ȘI NU SUNTEȚI DE ACORD SĂ RESPECTAȚI TERMENII ȘI CONDIȚIILE SALE, FACEȚI CLIC PE BUTONUL DE RESPINGERE SAU PE BUTONUL CANCEL: ACEST LUCRU VA ANULA AUTOMAT PROCESUL DE INSTALARE: ÎN ACEST DIN URMĂ CAZ, DACĂ PRODUSUL SOFTWARE V-A FOST DEJA FURNIZAT ÎN COPIE FIZICĂ, TREBUIE SĂ RETURNAȚI PRODUSUL SOFTWARE ÎN TERMEN DE TREIZECI (30) DE ZILE DE LA PRIMIREA ACESTUIA (INCLUSIV TOATE MATERIALELE TIPĂRITE ÎNSOȚITOARE, ÎMPREUNĂ CU AMBALAJELE LOR) LA LOCUL DE UNDE L-AȚI OBȚINUT. DACĂ PRODUSUL SOFTWARE V-A FOST FURNIZAT PRIN DESCĂRCARE, TREBUIE SĂ ȘTERGEȚI SAU SĂ ELIMINAȚI IMEDIAT SOFTWARE-UL CARE INCLUDE TOATE FIȘIERELE CONEXE ȘI ORICE ALTE MATERIALE ELECTRONICE DE PE COMPUTERE, HARD DISKURI, SERVERE, TABLETE, TELEFOANE INTELIGENTE SAU ALTE DISPOZITIVE CARE CONȚIN PRODUSUL SOFTWARE. 
Acest ALUF este un acord juridic între corporația, societatea sau altă entitate juridică, căreia i-a fost furnizat Produsul Software (denumit în continuare ”Dumneavoastră” sau ”Dvs.”), și Schneider Electric (astfel cum este definit mai jos). Este responsabilitatea Dvs. să vă asigurați că orice persoană care finalizează instalarea Produsului Software are mandatul sau autoritatea legală de a asuma obligaţii în sarcina Dvs. și de a confirma acceptarea de către Dumneavoastră a termenilor și condițiilor acestui ALUF. În cazul în care un integrator de sistem, contractant, consultant sau orice altă parte instalează sau utilizează Produsul Software în numele Dvs., înainte de utilizarea de către Dvs. a Produsului Software, această parte va fi considerată agent sau reprezentant care acționează în numele Dvs., iar Dvs. veți fi considerat că ați acceptat toți termenii și condițiile conținute în acest ALUF ca și când ați fi instalat sau utilizat Produsul Software Dvs. în mod direct. Dacă sunteți o terță parte (de exemplu, un integrator de sistem, contractant, consultant sau orice altă terță parte) care instalează sau utilizează Produsul Software în numele sau înaintea unui utilizator final sau a unui licențiat al Produsului Software (denumit în continuare "Utilizator Final"), este responsabilitatea Dvs. să verificați dacă ați obținut mandatul sau aveţi autoritatea legală de a asuma obligaţii în sarcina Utilizatorului Final prin acest ALUF.
CU EXCEPȚIA CAZULUI ÎN CARE SCHNEIDER ELECTRIC A CONVENIT ÎN SCRIS, SERVICIILE DE ÎNTREȚINERE ȘI ASISTENȚĂ SOFTWARE NU SUNT INCLUSE.
Termenii acestui ALUF se vor aplica Produsului Software care însoțește acest ALUF sau la care se referă acest ALUF, inclusiv orice suport media asociat care conține orice dispozitiv care activează programul (programele) conținut(e) în produsul software respectiv, orice documentație tipărită, online sau electronică, informații, specificații, instrucțiuni sau materiale (denumite în continuare "Documentație") referitoare la produsul software respectiv (denumit în continuare "Produsul software"). Documentația poate fi preluată prin intermediul site-ului Schneider Electric http://schneider-electric.com sau http://apc.com sau contactând centrul local de asistență al Schneider Electric. Sunteți de acord că o astfel de Documentație și alt conținut pot fi furnizate numai în limba engleză, cu excepția cazului în care legislația locală prevede altfel, fără posibilitatea de renunțare sau limitare contractuală. Produsul Software include, de asemenea, orice actualizări de software, componente de completare, servicii web și/sau suplimente pe care Schneider Electric vi le poate furniza sau vi le poate pune la dispoziție după data obținerii copiei inițiale a Produsului Software și după acceptarea de către Dumneavoastră a acestui ALUF, în măsura în care aceste articole nu sunt însoțite de un acord de licență separat sau de termeni de utilizare, caz în care acest acord de licență separat va prevala.

Conform utilizării din acest ALUF, "Schneider Electric" înseamnă Schneider Electric IT societate cu răspundere limitată, înregistrată în Irlanda cu numărul 660893 cu sediul la City East Business Park, Ballybrit, Galway, H91 HT73, Irlanda. 
Termenii și condițiile acestui ALUF se vor aplica și Dvs. și vor rămâne pe deplin în vigoare între Schneider Electric și Dvs., chiar dacă Produsul Software vă va fi livrat ca aplicație mobilă prin orice platformă sau magazin de aplicații mobile ale Schneider Electric sau ale oricărei terțe părți numită oficial sau recunoscută de Schneider Electric pentru a comercializa Produsul Software ca o aplicație mobilă. În plus, termenii și condițiile acestui ALUF vi se vor aplica, chiar dacă ați obținut Produsul Software de la un distribuitor sau revânzător Schneider Electric autorizat. Acest ALUF vă oferă doar drepturi limitate de a utiliza Produsul Software, iar Schneider Electric și licențiatorii săi rezervă toate celelalte drepturi. Nu dobândiți niciun drept, expres sau implicit, altul decât cele acordate în mod expres în acest ALUF. Sunteți de acord că veți utiliza Produsul Software numai așa cum este permis în mod expres în acest ALUF și veți respecta orice limitări tehnice ale Produsului Software care vă permit să utilizați Produsul Software numai în anumite moduri.

1. ACORDAREA LICENȚEI
1.1 Având în vedere că sunteți de acord să respectați acest ALUF și, sub rezerva respectării de către Dvs. a tuturor termenilor și condițiilor conținute în acest ALUF, Schneider Electric vă acordă o licență neexclusivă, netransferabilă, fără redevențe, limitată, la nivel mondial (cu excepția Japoniei pentru care trebuie achiziționat un drept separat de licență de utilizare a Produsului Software), de a utiliza Produsul Software descris în Documentație sau în Descriere/Kitul de Instalare, în legătură cu Produsul Software menționat pentru termenul identificat în acesta și în conformitate cu modelul de licență identificat în acesta. Produsul Software poate fi utilizat numai în scopuri de afaceri obișnuite pe numărul aplicabil de posturi, de către utilizatorul (utilizatorii) desemnați special(i), în locația (anumite) locație (locații) pe dispozitivul (dispozitivele) respectiv(e) și/sau în sistemul (sistemele) specific(e) pentru care ați fost licențiat pentru un astfel de Produs Software, după cum aceste posturi, locația (locațiile), dispozitivele și/sau sistemul (sistemele) sunt identificate în Documentație sau în Descriere/Kitul de Instalare. În cazul în care Documentația sau Descrierea /Kitul de Instalare nu precizează o durată/termen a licenței acordate în prezentul document, durata/termenul respectiv va fi considerată a fi un (1) an de la data la care Produsul Software vă este livrat (cu excepția cazului în care este o licență de testare, caz în care durata/termenul va fi considerat a fi de treizeci (30) de zile). Produsul Software vă va fi furnizat numai sub formă de cod obiect (care poate fi citit automat) și în nicio împrejurare Schneider Electric nu este obligat să vă dezvăluie codul sursă al Produsului Software, cu excepția cazului în care această obligație este necesară în conformitate cu Secțiunea 11. Produsul Software (inclusiv Documentația aferentă) este licențiat către Dvs. și nu v-a fost vândut. 
1.2 Acest ALUF descrie și guvernează dreptul Dvs. de a instala și utiliza Produsul Software. S-a convenit în mod expres că termenii și condițiile acestui ALUF vor prevala și înlocuiesc termenii și condițiile conținute în orice comandă de achiziție sau document de achiziție emis sau prezentat de Dumneavoastră; iar termenii și condițiile oricărui ordin de achiziție sau document de achiziție emis de Schneider Electric sunt respinși în mod expres de Schneider Electric în măsura în care nu sunt în concordanță cu termenii și condițiile prezentului ALUF. 
1.3 La expirarea perioadei de testare sau, în cazul unei licențe neperpetue la expirarea perioadei limitate de timp pentru care v-a fost acordată licența, licența Dumneavoastră pentru Produsul Software va înceta automat și imediat, cu excepția cazului în care se obține o licență suplimentară de la Schneider Electric. În consecință, Produsul Software poate fi automat dezinstalat și/sau făcut inutilizabil (cu sau fără avertisment prealabil). 
1.4 Dvs. luați la cunoștință faptul că, dacă trebuie să activați Produsul Software prin utilizarea internetului sau a telefonului, se pot aplica taxe și/sau costuri care vor fi în sarcina Dvs. 
1.5 Dacă sunt concepute/încorporate măsuri tehnologice pentru a preveni utilizarea fără licență sau ilegală a Produsului Software, sunteți de acord că Schneider Electric poate utiliza aceste măsuri și sunteți de acord să respectați orice cerințe privind astfel de măsuri tehnologice. Astfel de măsuri nu constituie un defect al Produsului Software și nici nu vă dau dreptul la orice fel de garanție. 
1.6 Cu excepția cazului în care ați achiziționat o Licență Corporativă, așa cum aceasta este definită în mod expres în acest ALUF, utilizarea flotantă, concomitentă sau partajată a Produsului Software nu este permisă, iar utilizarea Produsului Software va fi licențiată în cadrul acestui ALUF ca Licență pentru Utilizator Unic sau ca Licență pentru Utilizatori Multipli. 
1.7 Licența pentru Utilizator Unic se aplică atunci când o etichetă aplicată pe suportul media al Produsului Software în sine, în Descriere/ Kitul de Instalare sau Documentație sau în altă parte menționează: "Licență pentru Utilizator Unic". O Licență pentru Utilizator Unic poate fi instalată și utilizată numai pe un singur post sau pe un singur computer personal, tabletă, telefon inteligent sau dispozitiv similar (denumit în continuare "Dispozitiv"), în orice moment și este interzisă instalarea și utilizarea pe o rețea sau pe orice alt sistem informatic cu mai multe stații care permite utilizarea simultană de către mai mulți utilizatori. 
1.8 Fără a aduce atingere Secțiunii de mai sus, Dvs. puteți descărca și utiliza Produsul Software pe mai mult de un singur Dispozitiv dacă: (i) Produsul Software este o aplicație mobilă și (ii) dacă Dispozitivele menționate sunt utilizate de Dvs. în același cont de utilizator sub care aplicația a fost descărcată inițial. 
1.9 Licența pentru Utilizatori Multipli se aplică atunci când o etichetă aplicată pe suportul media al Produsului Software în sine, în Descriere/Kitul de Instalare sau Documentație sau în altă parte menționează: "Licență pentru Utilizatori Multipli". O Licență pentru Utilizatori Multipli permite un număr concomitent și nerestricționat de instalări ale Produsului Software corespunzător pe mai multe posturi, computere personale sau Dispozitive similare, într-o rețea sau orice alt sistem informatic cu mai multe stații, cu excepția cazului în care o Licență pentru Utilizatori Multipli restricționează numărul de posturi sau utilizatori la numărul definit pentru Produsul Software achiziționat și înregistrat corespunzător. În cazul în care veți utiliza o Licență pentru Utilizatori Multipli printr-o rețea sau orice alt sistem informatic cu mai multe stații, va fi responsabilitatea Dumneavoastră să puneți în aplicare mijloacele necesare pentru a garanta că sunt respectate toate restricțiile prevăzute în acest ALUF. 

2. LIMITĂRI
2.1 Puteți instala, utiliza, accesa și afișa Produsul Software pe un computer sau pe alt Dispozitiv, strict în conformitate cu Documentația însoțitoare și numai în scopurile specifice menționate în prezenta Documentație sau în prezentul ALUF.
2.2 În plus, cu excepția cazului în care acest lucru este cerut sau autorizat în mod expres prin lege sau cu excepția cazului în care acest lucru este permis în mod expres în conformitate cu termenii unei Licențe Corporative valabile, Dvs. nu veți permite și nu veți permite altora:
(i) copierea Produsului Software, cu excepția scopurilor de backup numai în sprijinul utilizării permise Dumneavoastră a Produsului Software. Orice astfel de copie trebuie să includă toate notificările privind drepturile de autor și orice alte informații proprietare prezente pe Produsul Software original. Nu aveți dreptul să vindeți, să închiriați, să licențiați, să închiriați sau să transferați în alte moduri orice copie a Produsului Software. Dacă acest Produs Software conține Documentație care este furnizată numai în format electronic sau online, puteți imprima o copie a unei astfel de Documentații electronice pentru fiecare licență achiziționată a Produsului Software. Dacă acest Produs Software conține Documentație furnizată în formă tipărită, puteți face o copie a unei astfel de Documentații imprimate pentru fiecare licență achiziționată a Produsului Software; 
(ii) modificarea, adaptarea, traducerea, ingineria inversă, decompilarea, dezasamblarea sau orice încercare de a reconstitui codul sursă al Produsului Software, crearea de lucrări derivate din Produsul Software. În plus, în cazul erorilor, deficiențelor sau defectelor Produsului Software, Schneider Electric își rezervă în mod expres dreptul de a corecta astfel de erori, deficiențe sau defecte în măsura permisă de lege; 
(iii) sublicențierea, închirierea, externalizarea Produsului Software sau permiterea unei terțe părți să utilizeze Produsul Software în beneficiul acesteia sau al oricărei alte persoane. De asemenea, nu puteți utiliza Produsul Software ca parte a unui management al facilităților, în regim time-sharing sau aranjament al unui furnizor de servicii;
(iv) altfel decât se permite în mod expres în temeiul prezentului Acord, inclusiv, dar fără a se limita la Secțiunea 3, distribuirea integrală sau parțială, modificarea sau crearea unor derivate ale Produsului Software sau distribuirea de aplicații create cu Produsul Software; sau
(v) direct sau indirect, exportul, re-exportul, descărcarea sau expedierea Produsului Software încălcând legile și reglementările Irlandei, S.U.A. sau jurisdicția aplicabilă în care Dvs. utilizați sau descărcați Produsul Software.

2.3 În măsura în care nu veți respecta pe deplin prevederile de mai sus, Dvs. veți suporta toate consecințele, inclusiv orice daune care rezultă din această conduită.
2.4 Utilizarea Produsului Software este destinată numai utilizării cu conținut deținut de Dvs., conținut din domeniul public sau conținut licențiat corespunzător. Puteți solicita un brevet, un drept de autor sau o altă licență de la o terță parte pentru a crea, copia, descărca, înregistra sau salva fișiere de conținut pentru a fi utilizate cu Produsul Software sau pentru a servi sau distribui astfel de fișiere pentru a fi utilizate cu Produsul Software. 
2.5 Sunteți de acord că veți utiliza Produsul Software numai într-un mod care respectă toate legile aplicabile în jurisdicțiile în care utilizați sau descărcați Produsul Software, inclusiv, dar fără a se limita la, restricțiile aplicabile privind drepturile de autor și alte drepturi de proprietate intelectuală. Nu aveți dreptul să utilizați Produsul Software în încercarea sau împreună cu niciun Dispozitiv, program sau serviciu conceput pentru a eluda măsurile tehnologice utilizate pentru a controla accesul la sau drepturile asupra unui fișier de conținut sau alte lucrări protejate de legile privind drepturile de autor în orice jurisdicție.

3. ALTE DREPTURI
3.1 Demonstrații, teste și licențe similare. În cazul în care Produsul Software vă va fi licențiat sub o licență demonstrativă sau sub o licență gratuită în scopuri de testare sau evaluare, nu veți avea dreptul de a utiliza Produsul Software în alt scop decât cel pentru care vi se acordă o astfel de licență și fără a aduce atingere celorlalte secțiuni ale prezentei ALUF.
3.2 Aplicații autorizate. În sensul prezentului ALUF, "Aplicații Autorizate" înseamnă aplicațiile pe care le creați, dezvoltați sau generați utilizând Produsul Software (inclusiv instrumentul său de programare, dacă este cazul) sau prin încărcarea în astfel de aplicații, cu sau fără modificări, a bibliotecii Produsului Software, cu condiția să fi obținut o licență valabilă a Produsului Software menționat de la Schneider Electric sau de la distribuitorii săi autorizați. Aplicațiile Autorizate includ, fără ca aceasta să fie limitativă, motoare de funcționare aplicabile pentru Produsul Software și interfața driver aplicabilă pe care le puteți furniza propriilor clienți ca parte a sau împreună cu Aplicațiile Dumneavoastră Autorizate.
Fără a aduce atingere celor de mai sus, orice aplicație creată cu Produsul Software achiziționat sub o Licență de Testare pe Teren (așa cum este definită în prezentul ALUF) sau în scopuri demonstrative, de testare sau de evaluare, nu este o Aplicație Autorizată.
Ca și abatere expresă a drepturilor care vi se acordă în temeiul unei Licențe pentru un Singur Utilizator sau al unei Licențe pentru Utilizatori Multipli în cadrul acestui ALUF, sunteți autorizat să descărcați pe o cheie dongle Produsul Software pe care l-ați activat anterior în sediul dvs. în scopul utilizării Produsului Software la sediul clienților Dvs., cu condiția să puteți dovedi că niciun alt mijloc nu vă este disponibil în mod rezonabil pentru a efectua instalarea sau punerea în funcțiune a Aplicației Dumneavoastră Autorizate la sediul clienților Dvs.
Puteți distribui sau pune la dispoziție în alt mod Aplicații Autorizate, cu condiția să respectați fiecare dintre cerințele stabilite mai jos: 
(i) Dvs. includeți propria notificare privind drepturile de autor valabilă în Aplicațiile Dumneavoastră Autorizate; și
(ii) Nu eliminați sau ascundeți nicio notificare privind drepturile de autor, marca comercială, patentul sau alte drepturi de proprietate industrială sau intelectuală care apar pe Produsul Software așa cum vi s-a livrat sau cum poate apărea cu privire la Produsul Software în Descriere/ Kitul de Instalare ale Aplicației Autorizate și în orice Documentație tipărită aplicabilă distribuită cu fiecare copie a Aplicațiilor Dumneavoastră Autorizate; și
(iii) Nu utilizați numele, sigla sau mărcile comerciale ale Schneider Electric pentru a comercializa sau identifica Aplicațiile Dumneavoastră Autorizate decât dacă sunteți parte la un acord separat cu Schneider Electric, care vă oferă astfel de drepturi sau dacă Schneider Electric și-a exprimat în scris consimțământul în mod expres în prealabil;
(iv) Dvs. veți despăgubi și apăra Schneider Electric de orice pretenții, indiferent dacă acestea rezultă dintr-un contract, garanție, delict (inclusiv neglijență), răspundere strictă, lege sau în alt mod, inclusiv, dar fără a se limita la, daune pentru pierderea afacerii, pierdere de profit, întreruperea activității, litigii, inclusiv onorariile avocaților, pierderea datelor sau pentru orice altă pierdere sau daună pecuniară sau nepecuniară care rezultă din utilizarea sau distribuirea Aplicațiilor Dumneavoastră Autorizate, cu condiția ca obligația Dvs. contractuală de despăgubire să nu se extindă la procentul din daunele sau vătămările reclamantului sau la suma compensației imputabilă culpei Schneider Electric sau la răspunderea strictă impusă Schneider Electric în temeiul legislației aplicabile (fie la nivel federal sau de stat, după caz); obligația de despăgubire de mai sus supraviețuiește expirării sau încetării prezentului ALUF; și
(v) Nu veți permite redistribuirea ulterioară a Produsului Software (inclusiv modificările Dumneavoastră) de către terțe părți, decât atunci când și ca parte a Aplicațiilor Dumneavoastră Autorizate; și
(vi) veți furniza clientului Dumneavoastră propriul acord de licență pentru a-i acorda dreptul de a utiliza Aplicațiile Dumneavoastră Autorizate, acordul de licență menționat fiind substanțial similar, dar nu mai puțin restrictiv în niciun fel, decât acest ALUF; și
(vii) veți respecta termenii prezentului ALUF.
3.3 Încorporarea sau integrarea Produsului Software. Puteți încorpora sau integra în alt mod Produsul Software în propriul Dvs. produs sau într-un produs terț, cu următoarele condiții:
(i) Ați obținut licența valabilă pentru Produsul Software de la Schneider Electric sau de la distribuitorii săi autorizați, și
(ii) Efectuați o încorporare sau integrare într-un mod care respectă Documentația și acest ALUF în măsura în care Documentația menționată conține instrucțiuni sau recomandări în legătură cu aceasta, și
(iii) Respectați - în ceea ce privește produsele Dumneavoastră proprii și produsele terților - fiecare dintre aceleași cerințe ca cele stabilite mai sus cu privire la Aplicațiile Autorizate; cerințele menționate anterior se vor aplica mutatis mutandis oricăruia dintre produsele Dumneavoastră sau produselor terților în care încorporați sau integrați în alt mod Produsul Software, iar orice referire la termenul "Aplicație Autorizată" în clauza de mai sus va fi considerată, în scopul prezentei Secțiuni, o trimitere la produsele Dumneavoastră sau la produsele terților care încorporează sau integrează în alt mod Produsul Software.
(iv) Furnizați clientului Dumneavoastră propriul acord de licență pentru a-i acorda dreptul de a utiliza produsele Dvs. proprii sau produsele terților în care încorporați sau integrați în alt mod Produsul Software, acordul de licență menționat fiind în mod substanțial similar, dar nu mai puțin restrictiv în orice mod decât acest ALUF.
(v) Dvs. veți despăgubi și apăra Schneider Electric de orice pretenții, indiferent dacă acestea rezultă dintr-un contract, garanție, delict (inclusiv neglijență), răspundere strictă, lege sau în alt mod, inclusiv, dar fără a se limita la, daune pentru pierderea afacerii, pierdere de profit, întreruperea activității, litigii, inclusiv onorariile avocaților, pierderea datelor sau pentru orice altă pierdere sau daună pecuniară sau nepecuniară care rezultă din încorporarea Produsului Software sau integrarea în alt mod a Produsului Software în propriul produs sau într-un produs terț, cu condiția ca obligația Dvs. contractuală de despăgubire să nu se extindă la procentul din daunele sau vătămările reclamantului sau la suma compensației imputabilă culpei Schneider Electric sau la răspunderea strictă impusă Schneider Electric în temeiul legislației aplicabile (fie la nivel federal sau de stat, după caz); obligația de despăgubire de mai sus supraviețuiește expirării sau încetării prezentului ALUF; și
(vi) veți respecta termenii prezentului ALUF.

4. SERVICII DE INSTALARE, ÎNTREȚINERE ȘI ASISTENȚĂ 
Dvs. veți fi responsabil pentru instalarea corectă a Produsului Software în condițiile Documentației sale și veți suporta toate cheltuielile și costurile aferente acestuia. Cu excepția garanțiilor oferite în conformitate cu Secțiunea 9, Schneider Electric nu oferă servicii de întreținere sau asistență în legătură cu Produsul Software, altele decât cele care pot fi definite printr-un acord separat.

5. POLITICA PRIVIND ACTUALIZAREA 
5.1 În cazul în care Schneider Electric creează versiuni actualizate sau îmbunătățite sau oferă componente suplimentare ale Produsului Software, Schneider Electric nu va fi obligat să vi le furnizeze, cu excepția cazului în care aveți un acord de întreținere valabil încheiat cu Schneider Electric sau cu distribuitorul autorizat al acestuia.
5.2 În cazul în care aveți dreptul să primiți versiuni actualizate sau îmbunătățite sau componente suplimentare ale Produsului Software, acestea vor fi supuse termenilor acestui ALUF, așa cum  acești termeni ar fi putut evolua în momentul furnizării oricărei actualizări, îmbunătățiri sau suplimentări.
5.3 Unele Produse Software acoperite de acest ALUF includ un utilitar software (denumit în continuare "Utilitar de actualizare software"). Funcțiile sale sunt (i) de a vă notifica cu privire la disponibilitatea de descărcare a unei actualizări, a unui upgrade sau a unei noi versiuni a Produsului Software; (ii) de a vă permite să le descărcați, cu condiția să plătiți taxe aferente, dacă este cazul; și (iii) de a vă îmbunătăți experiența cu Produsele Software, permițând în același timp Schneider Electric să colecteze și să prelucreze informații relevante legate de utilizarea de către Dumneavoastră a Produselor Software. Aceste funcții sunt active în mod implicit și pot fi dezactivate din setările Utilitarului de actualizare software. Se consideră că o trimitere la Produsul Software din acest ALUF va include o trimitere la Utilitarul de actualizare software.
5.4 Dacă Dvs. aveți dreptul să primiți orice versiune actualizată, îmbunătățită sau nouă sau componente suplimentare ale unui Produs Software, sunteți încurajat să le implementați astfel încât să profitați de noile caracteristici, îmbunătățiri sau remedieri de erori conținute în astfel de versiuni actualizate, îmbunătățite sau noi sau suplimentare.
5.5 Se va considera că o trimitere la Produsul Software din acest ALUF va include o trimitere la orice versiune actualizată, îmbunătățită, nouă sau suplimentară a Produsului Software furnizat de Schneider Electric sau de distribuitorul autorizat al acestuia.

6. CHEIE DE LICENȚĂ
6.1 Dvs. confirmați că, în cazul în care Produsul Software este protejat printr-o blocare, Produsul Software nu poate fi utilizat decât alături de un cod valid de cheie software sau de o cheie hardware (denumite în continuare "Cheia de Licență") furnizată Dumneavoastră sau altei persoane în numele Dumneavoastră de către sau în numele Schneider Electric sau distribuitorului său autorizat.
6.2 Dvs. sunteți de acord că o astfel de Cheie de Licență va fi utilizată exclusiv cu Produsul Software pentru care este furnizată. În timp ce Schneider Electric, la discreția sa, vă poate furniza Cheia de Licență înainte de a primi de la Dumneavoastră taxele de licență aplicabile (dacă există), veți rămâne în continuare obligat să plătiți aceste taxe către Schneider Electric.
6.3 Oricare și toate riscurile cu privire la mediul pe care Produsul Software și Cheia de Licență sunt furnizate trece la Dvs în momentul livrării. În cazul în care Produsul Software sau Cheia de Licență sunt pierdute, furate sau distruse după livrare, Schneider Electric nu va fi obligat să înlocuiască Produsul Software sau Cheia de Licență.
6.4 În cazul unei Chei de Licență pierdute, furate sau distruse și dacă Schneider Electric este de acord să înlocuiască Cheia de Licență, înainte ca Schneider Electric să vă ofere o Cheie de Licență de înlocuire, Dvs. trebuie:
(i) să furnizați o declarație semnată de Dumneavoastră către Schneider Electric care confirmă că Dvs. ați pierdut sau distrus definitiv Produsul Software sau Cheia de Licență care urmează să fie înlocuite și că nu ați păstrat Produsul Software sau Cheia de Licență sub nicio formă și nici nu ați inclus-o în orice alt software sau sistem deținut, operat sau controlat de Dumneavoastră; și
 (ii) veți respecta orice altă indicație a Schneider Electric legată de înlocuire.
6.5 Dacă Cheia de Licență este defectă și cu condiția ca o astfel de defecțiune să fie atribuită unui act sau unei omisiuni a Schneider Electric, Schneider Electric va înlocui Cheia de Licență dacă Cheia de Licență defectă este returnată în perioada de garanție specificată de Schneider Electric. Sub rezerva Secțiunii 9 "Garanții" de mai jos, dacă Cheia de Licență defectă nu este returnată în perioada de garanție menționată, Schneider Electric va înlocui Cheia de Licență la plata de către Dumneavoastră a unei taxe de administrare care urmează să fie notificată de Schneider Electric în momentul respectiv.
6.6 Atunci când este cazul, conform Secțiunii 1 de mai sus, Cheia de Licență poate fi făcută inutilizabilă (cu sau fără avertisment prealabil) la expirarea perioadei de încercare sau a perioadei limitate de timp pentru care V-a fost acordată licența.
7. DREPTUL DE PROPRIETATE
7.1 Produsul Software, precum și toate drepturile, titlul de proprietate, interesul, tehnologia și know-how-ul, fie că sunt brevetate sau nu, încorporate în Produsul Software, precum și toate drepturile de proprietate industrială și/sau intelectuală atașate Produsului Software, inclusiv, dar fără a se limita la drepturile de autor, vor rămâne proprietatea exclusivă a Schneider Electric, cu excluderea oricărui software terț încorporat în Produsul Software sau care v-a fost furnizat Dvs. în alt mod cu Produsul Software.
7.2 Nicio dispoziție din acest ALUF nu va fi considerată că vă transmite oricare dintre drepturile de proprietate ale Schneider Electric asupra Produsului Software; toate drepturile care nu sunt acordate în mod specific în acest ALUF sunt rezervate de Schneider Electric. Schneider Electric nu vă vinde Produsul Software, ci vă acordă doar drepturile de licență definite în acest ALUF.
7.3 Toate drepturile de proprietate industrială și/sau intelectuală referitoare la orice software al unei terțe părți încorporate în Produsul Software sau care v-a fost furnizat în alt mod împreună cu Produsul Software vor rămâne la terța parte relevantă și nu va exista niciun transfer de proprietate considerat sau implicit asupra Dumneavoastră a unor astfel de drepturi de proprietate ale terților.
7.4 În cazul în care Dvs. luați la cunoștință de orice încălcare a drepturilor de proprietate ale Schneider Electric asupra Produsului Software, veți informa imediat Schneider Electric cu privire la o astfel de încălcare și veți furniza toate informațiile relevante solicitate de Schneider Electric pentru a-și apăra interesele.
8. MĂRCI COMERCIALE
Schneider Electric, APC și alte mărci comerciale conținute de Produsul Software sunt mărci comerciale înregistrate ale grupului Schneider Electric. Cu excepția cazului în care este prevăzut de legislația aplicabilă, Dvs. nu aveți dreptul să eliminați sau să modificați nicio marcă comercială, nume comerciale, nume de produse, siglă, drepturi de autor sau alte notificări, legende, simboluri sau etichete din Produsul software. Acest ALUF nu vă autorizează să utilizați nume sau mărci comerciale ale Schneider Electric sau ale distribuitorilor săi autorizați.
9. GARANȚII
9.1 Schneider Electric garantează că are dreptul să licențieze și să vă pună la dispoziție Produsul Software și Documentația în conformitate cu termenii și condițiile stabilite în ALUF. Fără a aduce atingere celor de mai sus, nu se aplică nicio garanție tipurilor de licențe menționate în Secțiunea 3.1.
9.2 Perioada de garanție va fi de nouăzeci (90) de zile de la data livrării Produsului Software către Dumneavoastră. 
9.3 (a) În această perioadă de garanție, Schneider Electric garantează că: (i) Produsul Software va funcționa substanțial în conformitate cu specificațiile sale, așa cum este descris în Documentație, și (ii) suportul pe care vi se furnizează Produsul Software (dacă este într-o formă tangibilă) și Cheia de Licență (dacă există) va fi lipsit de defecte de materiale și manoperă. 
(b) Singura obligație a Schneider Electric și singurul Dvs. remediu în ceea ce privește garanția limitată de mai sus vor fi, la opțiunea Schneider Electric, de a remedia defecțiunea sau neconformitatea sau de a înlocui Produsul Software defect, mediul sau Cheia de Licență fără taxă, cu condiția ca (i) să notificați defecțiunea la Schneider Electric în perioada de garanție menționată mai sus și (ii) defectul nu intră sub incidența excluderilor stabilite în Secțiunea 9.4 de mai jos.

9.4 Garanția Schneider Electric va fi exclusă în măsura în care Produsul Software, suportul media sau Cheia de Licență au fost modificate sau nu funcționează în niciun fel, ca urmare a utilizării Dumneavoastră neglijente sau neautorizate, cum ar fi, de exemplu, dar fără a se limita la utilizarea Produsului Software cu produse ale terțelor părți (hardware, software, firmware sau sistem de operare) care nu sunt destinate de Schneider Electric pentru utilizarea cu Produsul Software, sau utilizarea unei chei hardware sau software necorespunzătoare (dacă este cazul) cu Produsul Software, sau întreținerea neautorizată a Produsului Software.
Orice Produs Software de înlocuire, suport media sau Cheie de Licență furnizate Dvs. în conformitate cu Secțiunea 9.3 de mai sus va beneficia de garanție pentru restul perioadei de garanție originale de nouăzeci (90) sau treizeci (30) de zile, oricare dintre acestea este mai lungă. Legile unor țări (fie la nivel federal, fie la nivel de stat) nu permit limitări privind durata unei garanții exprese sau implicite, astfel încât cele de mai sus sau orice altă limitare furnizate aici ar putea să nu se aplice în cazul Dvs. În acest caz, astfel de garanții sunt limitate la perioada minimă de garanție permisă legal în țările menționate.
9.5 Garanția Schneider Electric va fi, de asemenea, exclusă în caz de defecțiune sau nefuncționare a Produsului Software, în măsura în care o astfel de defecțiune sau nefuncționare ar fi putut fi împiedicată prin implementarea actualizării sau modernizării Produsului Software puse la dispoziție de Schneider Electric în conformitate cu Secțiunea 5.4, pe care Dvs. ați avut dreptul și ați fost încurajați să le faceți.
9.6 (a) ÎN MĂSURA MAXIMĂ PERMISĂ DE LEGEA APLICABILĂ (ATÂT LA NIVEL FEDERAL, CÂT ȘI LA NIVEL DE STAT, DUPĂ CAZ), SCHNEIDER ELECTRIC NU OFERĂ ALTE GARANȚII DECÂT CELE CONȚINUTE ÎN ACEASTĂ SECȚIUNE 9 ȘI DECLINĂ ÎN MOD EXPRES TOATE CELELALTE GARANȚII SAU DECLARAȚII, FIE EXPRESE SAU IMPLICITE, ÎN CEEA CE PRIVEȘTE PRODUSUL SOFTWARE, ACTUALIZĂRILE ȘI DOCUMENTAȚIA ACESTUIA, INCLUSIV, DAR FĂRĂ A SE LIMITA LA, ORICE GARANȚII DE ADECVARE PENTRU UN ANUMIT SCOP, VANDABILITATE, CALITATE SATISFĂCĂTOARE, NEÎNCĂLCARE, TITLU SAU EȘANTION.
(b) ÎN PLUS, DEȘI SCHNEIDER ELECTRIC A LUAT MĂSURI REZONABILE PENTRU A ASIGURA ACURATEȚEA INFORMAȚIILOR CONȚINUTE ÎN SAU PREZENTATE DE PRODUSUL SOFTWARE ȘI DE DOCUMENTAȚIA ACESTUIA, SCHNEIDER ELECTRIC NU OFERĂ NICIO GARANȚIE SAU REPREZENTARE DE NICIUN FEL, EXPRES SAU IMPLICIT, DACĂ PRODUSUL SOFTWARE SAU ORICE INFORMAȚII CONȚINUTE ÎN SAU AFIȘATE DE PRODUSUL SOFTWARE ȘI DOCUMENTAȚIA SA VOR SATISFACE CERINȚELE, AȘTEPTĂRILE SAU SCOPURILE DUMNEAVOASTRĂ SAU FUNCȚIONAREA PRODUSULUI SOFTWARE VA FI NEÎNTRERUPTĂ SAU FĂRĂ ERORI SAU CĂ PRODUSUL SOFTWARE VA FI PROTEJAT ÎMPOTRIVA TUTUROR POSIBILELOR AMENINȚĂRI LA ADRESA SECURITĂȚII, AMENINȚĂRI PE INTERNET SAU ALTOR AMENINȚĂRI SAU ÎNTRERUPERI.
9.7 Nicio informație, declarație, opinie sau consiliere orale sau scrise, despre care se presupune că au fost oferite de Schneider Electric, revânzătorii, agenții sau angajații săi autorizați sau de orice altă persoană în numele său, nu va crea nicio răspundere sau nu va extinde sau varia în vreun fel domeniul de aplicare al garanțiilor exprimate în acest ALUF.

10. RĂSPUNDERE
10.1 (a) Dvs. recunoașteți și acceptați în mod expres că utilizarea Produsului Software și performanța, adecvarea și/sau acuratețea Produsului Software pentru orice aplicație, mediu sau scop în cadrul sau pentru care veți utiliza Produsul Software, este și va rămâne responsabilitatea Dumneavoastră exclusivă și deplină, cu excepția cazului în care Schneider Electric a convenit în mod expres asupra unei astfel de aplicații, mediu sau scop și v-a oferit garanții exprese cu privire la utilizarea, performanța, adecvarea și/sau acuratețea Produsului Software atunci când este utilizat într-un astfel de mediu convenit și pentru o astfel de aplicare sau scop convenit. 
(b) În măsura maximă permisă de legea aplicabilă, Produsul Software este furnizat "ca atare", cu toate defecțiunile și fără niciun fel de garanție care nu este înclusă în Secțiunea 9.
10.2 FĂRĂ A ADUCE ATINGERE PREVEDERILOR CONTRARE DIN ACEST ALUF, ÎN NICIO ÎMPREJURARE SCHNEIDER ELECTRIC SAU ORICINE ALTCINEVA CARE A FOST IMPLICAT ÎN CREAREA, PRODUCEREA SAU LIVRAREA PRODUSULUI SOFTWARE, INCLUSIV, DAR FĂRĂ A SE LIMITA LA LICENȚIATORII SCHNEIDER ELECTRIC, NU VOR FI RĂSPUNZĂTORI, FIE ÎN TEMEIUL CONTRACTULUI, GARANȚIEI, RĂSPUNDERII DELICTUALE (INCLUSIV NEGLIJENȚĂ), RĂSPUNDERE STRICTĂ, ÎN CONFORMITATE CU O DESPĂGUBIRE, STATUT SAU ALTFEL, PENTRU: (A) ORICE DAUNE, PIERDERI, CHELTUIELI INDIRECTE, INTANGIBILE, INCIDENTALE, PUNITIVE, SPECIALE SAU SUBSECVENTE, SAU CAUZA ACȚIUNII; SAU (B) DAUNE PENTRU PIERDEREA DE AFACERI, PIERDEREA PROFITURILOR, PIERDEREA UTILIZĂRII, ÎNTRERUPEREA ACTIVITĂȚII, FONDUL COMERCIAL SAU ORICE ALTĂ PIERDERE SAU DAUNĂ MATERIALĂ SAU NEMATERIALĂ; SAU (C) PIERDEREA SAU CORUPEREA DATELOR, CARE REZULTĂ DIN SAU ÎN LEGĂTURĂ CU ACEST ALUF SAU UTILIZAREA, INCAPACITATEA DE A UTILIZA SAU UTILIZAREA NECORESPUNZĂTOARE A PRODUSULUI SOFTWARE, CHIAR DACĂ SCHNEIDER ELECTRIC A FOST INFORMAT CU PRIVIRE LA POSIBILITATEA UNOR ASTFEL DE DAUNE.
10.3 FĂRĂ A ADUCE ATINGERE PREVEDERILOR CONTRARE DIN ACEST ALUF, RĂSPUNDEREA AGREGATĂ A SCHNEIDER ELECTRIC PENTRU DAUNELE ȘI CHELTUIELILE CARE DECURG DIN SAU ÎN LEGĂTURĂ CU ACEST ALUF SAU CU UTILIZAREA, INCAPACITATEA DE UTILIZARE SAU UTILIZAREA NECORESPUNZĂTOARE A PRODUSULUI SOFTWARE, INDIFERENT DACĂ REZULTĂ DIN CONTRACT, GARANȚIE, DELICT (INCLUSIV NEGLIJENȚĂ), ÎN CONFORMITATE CU O DESPĂGUBIRE, RĂSPUNDERE STRICTĂ, STATUT SAU ALTFEL NU VA DEPĂȘI ÎN NICI UN CAZ € 10,000 (ZECE MII DE EURO).  
10.4 Dvs. veți despăgubi și veți apăra Schneider Electric de orice reclamații, daune, cereri sau proceduri (inclusiv onorariile avocaților) împotriva Schneider Electric, inclusiv a celor aduse de orice terță parte care rezultă din sau în legătură cu utilizarea, incapacitatea de a utiliza sau utilizarea necorespunzătoare a Produsului Software de către Dumneavoastră, indiferent dacă rezultă din contract, garanție, delict (inclusiv neglijență), răspundere strictă, statut sau în alt mod, cu excepția cazului în care și în măsura în care o astfel de cerere a rezultat din neîndeplinirea de către Schneider Electric a garanției prevăzute în Secțiunea 9.1.
10.5 Licența acordată în temeiul acestui ALUF nu acoperă nicio modificare, actualizare, traducere sau adaptare, autorizată sau nu, care ar fi putut fi făcută Produsului Software de către orice altă persoană decât Schneider Electric în cazul în care Produsul Software este furnizat împreună cu un produs al unui terț. Aceste modificări sunt reglementate de termenii licenței emise de o astfel de parte terță. SCHNEIDER ELECTRIC NU VA FI ÎN NICI UN CAZ RĂSPUNZĂTOR, FIE ÎN TEMEIUL CONTRACTULUI, GARANȚIEI, DELICTULUI (INCLUSIV NEGLIJENȚEI), RĂSPUNDERE STRICTĂ, CA URMARE A UNEI DESPĂGUBIRI, STATUT SAU ÎN ALT MOD, PENTRU DAUNE SAU CONSECINȚE CARE DECURG DIN SAU ÎN LEGĂTURĂ CU MODIFICAREA MENȚIONATĂ, UPDATE, TRADUCERE SAU ADAPTARE ȘI NU FACE NICIO REPREZENTARE SAU GARANȚIE ÎN LEGĂTURĂ CU ACEASTA. 
10.6 Fără a aduce atingere oricărei alte prevederi din acest ALUF, răspunderea Schneider Electric care rezultă din acest ALUF este redusă proporțional în măsura în care actul sau omisiunea Dumneavoastră sau a oricărei alte persoane terțe a contribuit la pierderea sau prejudiciul suferit. NICIO DISPOZIȚIE DIN ACEST ALUF NU LIMITEAZĂ SAU EXCLUDE RĂSPUNDEREA SCHNEIDER ELECTRIC PENTRU DECESUL SAU VĂTĂMAREA CORPORALĂ CARE REZULTĂ DIN NEGLIJENȚA SCHNEIDER ELECTRIC SAU DIN FRAUDĂ SAU DECLARAȚII FRAUDULOASE ALE ACESTUIA.
10.7 În cazul în care Produsul Software este destinat, în conformitate cu Documentația sa, pentru a fi utilizat în scopul colectării, stocării și/sau prelucrării datelor, cum ar fi, dar fără a se limita la informații individuale personale, este responsabilitatea Dumneavoastră exclusivă și deplină atunci când utilizați Software-ul să respectați orice legi și reglementări aplicabile privind protecția datelor. De asemenea, este responsabilitatea Dumneavoastră exclusivă de a face back-up-uri adecvate pentru astfel de date. Schneider Electric nu va fi în niciun caz răspunzător pentru utilizarea de către Dumneavoastră a datelor colectate, stocate sau prelucrate de Software sau pentru nerespectarea de către Dumneavoastră a legilor și reglementărilor aplicabile privind protecția datelor sau neefectuarea de către Dumneavoastră a unor back-up-uri adecvate. Dvs. veți despăgubi și veți apăra Schneider Electric de orice pretenții, daune, cereri sau proceduri (inclusiv onorariile avocaților) împotriva Schneider Electric, inclusiv a celor ridicate de orice terță parte, care rezultă din sau în legătură cu orice încălcare de către Dumneavoastră a oricăror astfel de legi sau reglementări sau orice neefectuare a unor back-up-uri adecvate.
10.8 Limitările sau excluderile garanțiilor și răspunderii conținute în acest ALUF se vor aplica numai în măsura permisă de legea aplicabilă prezentului ALUF și, în special, nu afectează sau nu aduc atingere drepturilor legale care, după caz, vă sunt aplicabile Dvs. în conformitate cu orice legi sau reglementări obligatorii sau de ordine publică aplicabile în orice astfel de țară (fie la nivel federal, fie la nivel de stat, după caz).
10.9 În cazul în care Produsul Software v-a fost furnizat de către orice revânzător autorizat sau alt reprezentant de vânzări sau de către o altă terță parte care furnizează Produsul Software cu sau fără un produs al unui terț, Schneider Electric nu va fi în niciun caz parte la nicio comandă de cumpărare sau un alt acord între Dumneavoastră și o astfel de terță parte și nu va asuma sau purta în alt mod orice răspundere în temeiul acestuia, cu consecința că orice și toate pretențiile pe care le-ați putea avea în legătură cu Produsele Software vor fi îndreptate către o astfel de terță parte și vor fi supuse secțiunilor privind răspunderea din orice comandă de cumpărare sau alt acord între Dumneavoastră și acea terță parte. Schneider Electric nu își asumă nicio răspundere din aceste secțiuni și nu este ținută să respecte clauzele acestora.
10.10 Sub rezerva limitărilor răspunderii prevăzute în Secțiunile 10.2 și 10.3 din prezentul ALUF, Schneider Electric vă va apăra și vă va despăgubi împotriva unei terțe părți care pretinde că Produsele Software încalcă orice drepturi de autor executorii în jurisdicția în care Schneider Electric are sediul social sau sediul principal al afacerii sau că încalcă orice secret comercial protejat în conformitate cu legislația unei astfel de jurisdicții ("Jurisdicția inclusă"), cu condiția ca: (i) să notificați Schneider Electric în scris în termen de treizeci (30) zile de la data cererii; (ii) Schneider Electric deține controlul exclusiv asupra apărării și a tuturor negocierilor de soluționare aferente; și (iii) Dvs. furnizați Schneider Electric asistența, informațiile și autoritatea necesare pentru ca Schneider Electric să își îndeplinească obligațiile care îi revin în temeiul prezentei Secțiuni. 
Schneider Electric nu va avea nicio obligație față de Dumneavoastră în temeiul prezentei Secțiuni cu privire la pretențiile care apar în afara Jurisdicției Incluse, nici pentru orice pretenții care nu sunt prevăzute în mod expres în Secțiunea 10.10 de mai sus. 
În cazul în care Produsele Software sunt determinate sau sunt considerate de Schneider Electric că încalcă legea, atunci Schneider Electric va avea opțiunea, pe cheltuiala sa, de a: (i) modifica Produsele Software pentru a nu încălca; sau (ii) obține pentru Dvs. o licență pentru a continua să utilizați Produsele Software. În cazul în care, la discreția exclusivă a Schneider Electric, nu este rezonabil din punct de vedere economic sau comercial să se îndeplinească oricare dintre opțiunile de mai sus, atunci Schneider Electric poate înceta licența pentru Produsele Software care încalcă legislația.  
Obligațiile Schneider Electric de mai sus nu se aplică atunci când reclamația privind încălcarea rezultă din: (i) Produse Software furnizate în conformitate cu planurile, desenele sau specificațiile Dvs.; (ii) Produse Software stocate, utilizate sau întreținute altfel decât în conformitate cu instrucțiunile sau recomandările Schneider Electric sau altfel decât în scopurile Dumneavoastră de afaceri interne; (iii) reclamațiile privind încălcarea care rezultă din combinarea Produselor Software furnizate în prezentul cu orice alt articol care nu este furnizat de Schneider Electric; (iv) modificări ale Produselor Software fără acordul prealabil scris al Schneider Electric; (v) software sau produse furnizate sau proiectate de Dumneavoastră sau de terți; sau (vi) neutilizarea de către Dvs. a corecțiilor sau îmbunătățirilor puse la dispoziție de Schneider Electric.

Această secțiune 10.10 prevede întreaga răspundere a Schneider Electric și remediile unice și exclusive în caz de încălcare.

11. SOFTWARE DE LA TERȚI 
11.1 Produsul Software poate încorpora sau vă poate fi furnizat cu software de la terți, în formă nemodificată sau modificată. În acest caz, Schneider Electric vă va pune aceste informații la dispoziție.
11.2 Prin acceptarea acestui ALUF, Dvs. acceptați, de asemenea, termenii și condițiile licențelor software de la orice terță parte (denumite în continuare "Licențe Alternative") care deține drepturile de proprietate intelectuală în software-ul (software-urile) terț(e) menționat(e) și orice utilizare de către Dvs. a unui astfel de software de la terți care face parte din Produsul Software este supus termenilor acestor Licențe Alternative. În plus față de cele de mai sus, în ceea ce privește părți ale Produsului Software care fac obiectul Licențelor Alternative, răspunderea Schneider Electric va fi limitată în continuare în conformitate cu termenii și condițiile unei astfel de Licențe Alternative, iar Schneider Electric în niciun caz nu va fi supus unei răspunderi mai largi sau mai substanțiale decât ceea ce reiese în mod evident din aceste Licențe Alternative, cu excepția cazului în care și în măsura în care prevederile imperative ale legii aplicabile dispun altfel.
11.3 În plus, Produsul Software poate conține cod, inclusiv cod al terților, pentru care Schneider Electric trebuie să furnizeze atribuirea. O parte din acest cod poate fi lansat în conformitate cu termenii Licenței Alternative. Acest cod nu este licențiat în temeiul prezentului ALUF și va fi supus numai Licenței Alternative care va constitui licența unică pentru acest cod și va guverna relația dintre Dumneavoastră și licențiatorul alternativ. Acest ALUF nu modifică niciun drept sau obligație pe care le puteți avea în temeiul acestor Licențe Alternative. Schneider Electric nu oferă niciun fel de garanție în legătură cu codul care face obiectul unor astfel de Licențe Alternative, cu excepția cazului în care și în măsura în care prevederile imperative ale legii aplicabile dispun altfel. 
11.4 Dacă doriți să utilizați Produsul Software într-o anumită combinație cu alte software-uri sau dispozitive, așa cum ați putea intenționa, Dvs. trebuie, pe propriul risc și cheltuială, să achiziționați și să întrețineți orice astfel de alte software-uri sau dispozitive, inclusiv licențe corespunzătoare de la astfel de terțe părți. Dacă nu achiziționați și nu mențineți licențe corespunzătoare de la terți și dacă acest lucru duce într-un fel la o terță parte care depune o reclamație împotriva Schneider Electric, veți despăgubi Schneider Electric împotriva oricărei astfel de cereri de la terți. În cazul în care Produsul Software include accesul la un kit de dezvoltare software (denumit în continuare "SDK") care permite dezvoltarea oricărei interfețe între software-ul terț și Produsul Software, Schneider Electric nu va fi responsabil pentru nicio dezvoltare efectuată de Dumneavoastră prin utilizarea SDK, iar Schneider Electric nu va avea nicio responsabilitate de a vă oferi niciun sprijin în legătură cu acesta și nu va fi răspunzător pentru utilizarea de către Dumneavoastră a SDK-ului sau pentru orice daune pe care le-ar putea cauza Dumneavoastră sau oricărei terțe părți.
11.5 Dacă utilizarea SDK-ului de către Dumneavoastră are ca rezultat cumva o pretenție împotriva Schneider Electric ridicată de către o terță parte, Dvs. veți despăgubi Schneider Electric împotriva oricărei astfel de pretenții a unei terțe părți.

12. PROTECȚIA DATELOR/ CONSIMȚĂMÂNTUL PRIVIND UTILIZAREA DATELOR

12.1 În ceea ce privește prelucrarea oricăror date cu caracter personal în temeiul sau în legătură cu prezentul ALUF sau utilizarea Produsului Software, fiecare parte este de acord să își respecte obligațiile respective în temeiul oricăror legi sau reglementări locale aplicabile în materie de protecție a datelor din jurisdicția relevantă.
12.2 În plus față de Utilitarul de Actualizare Software (cunoscut și sub numele de "SESU") descris în Secțiunea 5.3, Dvs. luați la cunoștință despre faptul că unele Produse Software pot include caracteristici analitice și de diagnosticare care permit Schneider Electric să adune informații tehnice și cu privire la Utilizatorul Final de la Produsul Software. Sunteți de acord că Schneider Electric poate colecta și utiliza astfel de informații tehnice și cu privire la Utilizatorul Final în scopuri analitice și de diagnosticare și pentru a îmbunătăți experiența utilizatorului cu Produsul Software și/sau cu alte produse și servicii oferite de Schneider Electric.  Dacă oricare dintre informațiile astfel colectate conține informații cu caracter personal (cum ar fi adresa de e-mail, numele de utilizator și parola sau locația), Schneider Electric va procesa aceste informații în conformitate cu Politica de confidențialitate a datelor Schneider Eelectric, care este disponibilă la https://www.schneider-electric.com/en/about-us/legal/data-privacy.jsp .

13. AUDIT
13.1 Sunteți de acord să puneți la dispoziție toate înregistrările aplicabile pentru examinare de către Schneider Electric în timpul programului Dumneavoastră normal de lucru, astfel încât să permiteți Schneider Electric (în conformitate cu o notificare scrisă rezonabilă transmisă către Dvs.) să verifice conformitatea Dumneavoastră cu termenii și condițiile prezentului ALUF. În plus, sunteți de acord că, la cererea Schneider Electric sau a reprezentantului autorizat al Schneider Electric, veți documenta și certifica în scris în mod prompt către Schneider Electric că utilizarea produsului software de către Dumneavoastră și de către angajații Dvs. respectă termenii și condițiile prezentului ALUF.
13.2 Schneider Electric poate (cu o notificare scrisă rezonabilă) să inspecteze utilizarea Produsului Software de către Dvs. în timpul programului Dumneavoastră normal de lucru pentru a vă asigura conformitatea cu acest ALUF. În cazul în care rezultatele unei astfel de revizuiri sau inspecții indică utilizarea fără licență sau neconformă a Produsului Software sau plata insuficientă de către Dumneavoastră a taxelor aplicabile (dacă există) datorate prin contract și scadente către Schneider Electric, Dvs., fără a aduce atingere altor drepturi și remedii de care dispune Schneider Electric, veți: (i) plăti imediat taxe suficiente pentru a acoperi utilizarea efectivă a Produsului Software de către Dvs. și (ii) rambursa Schneider Electric pentru costul unei astfel de revizuiri sau inspecții.

14. CONTROLUL EXPORTULUI
Exportul de produse, software, tehnologie sau informații poate fi supus controlului sau restricționării prin legi sau reglementări aplicabile privind controlul exporturilor, în special Actul de administrare a exporturilor din Statele Unite și reglementările aferente, precum și Regulamentul 428/2009 al Uniunii Europene aplicabil produselor și tehnologiilor cu dublă utilizare și criptografice. Sunteți singurul responsabil pentru determinarea existenței și aplicabilității oricărei astfel de legi sau reglementări la orice export propus al Produsului Software de către Dumneavoastră sau reprezentanții Dumneavoastră și pentru efectuarea oricărei declarații sau obținerea oricărei autorizații necesare în legătură cu aceasta. Sunteți de acord să nu exportați Produsul Software din nicio țară, încălcând obligațiile legale sau de reglementare aplicabile sau restricțiile privind exportul respectiv. În cazul în care obligațiile sau restricțiile legale sau de reglementare menționate anterior sunt încălcate de Dumneavoastră sau de oricare dintre reprezentanții Dumneavoastră în legătură cu exportul Produsului Software, Dvs. veți despăgubi și veți apăra Schneider Electric de orice pretenții, pierderi, costuri sau cheltuieli și veți compensa cu daunele pe care orice terță parte (inclusiv fără a se limita la autorități și/sau organizații guvernamentale și/sau internaționale) le va solicita împotriva Schneider Electric ca rezultat al oricărei astfel de încălcări de către Dvs. sau reprezentantul (reprezentanții) Dvs.

15. CESIUNE 
Drepturile sau obligațiile Dumneavoastră în temeiul acestui ALUF nu pot fi vândute, sublicențiate, închiriate, cesionate, delegate, transferate sau transmise în alt mod de către Dumneavoastră sau reprezentanții Dumneavoastră fără acordul scris expres prealabil al Schneider Electric. Schneider Electric poate cesiona această licență oricărei companii din cadrul Grupului Schneider Electric sau oricărei companii asupra căreia poate obține controlul sau cu care fuzionează.

16. DURATĂ ȘI ÎNCETARE
16.1 Dreptul de licență acordat Dvs. în temeiul prezentului ALUF va intra în vigoare de la data acceptării de către Dumneavoastră a termenilor prezentului acord și va rămâne în vigoare, cu excepția cazului în care acest drept de licență expiră sau încetează atunci când (i) acest drept de licență v-a fost acordat pentru o perioadă limitată de timp în conformitate cu Secțiunea 1 și expiră o astfel de perioadă limitată de timp, sau (ii) acest drept de licență v-a fost acordat în cadrul unei perioade de probă în conformitate cu Secțiunea 2 și nu o activați la expirarea perioadei de probă menționate, conform Secțiunii 1, (iii) acest ALUF este încetat fie de Schneider Electric, fie de Dvs. cu efect imediat în cazul în care, respectiv, Dumneavoastră sau Schneider Electric nu respectați niciuna dintre obligațiile care vă/îi revin în temeiul prezentului ALUF.
16.2 La expirarea sau încetarea dreptului de licență acordat prin prezenta, Dvs. vă angajați să încetați imediat utilizarea Produsului Software și Dvs. trebuie (i) dacă Produsul Software v-a fost furnizat în copie fizică, să distrugeți și să ștergeți Produsul Software și copiile și datele aferente, inclusiv, dar fără a se limita la cele stocate pe hard disk-urile computerului sau servere, inclusiv toate materialele imprimate însoțitoare, împreună cu ambalajele acestora, până la locul de la care ați obținut Produsul Software și (ii) dacă Produsul Software v-a fost furnizat ca descărcare, să ștergeți sau eliminați Produsul Software, inclusiv toate fișierele asociate și orice alt material electronic, de pe computerul Dvs., de pe hard diskuri, servere sau de pe alt Dispozitiv care îl conține. Atât pentru (i), cât și (ii) la cererea Schneider Electric Dvs. veți furniza Schneider Electric o certificare scrisă că ați efectuat acțiunile necesare prevăzute în prezenta secțiune 16.2.
16.3 Încetarea licenței acordate Dvs. prin prezenta nu afectează niciun drept sau remediu născut înainte de încetare în beneficiul Schneider Electric în temeiul acestui ALUF, legii sau în alt mod.
17. DIVERSE
17.1 Acest ALUF, inclusiv Anexele sale, constituie întregul acord între Dumneavoastră și Schneider Electric în ceea ce privește dreptul Dumneavoastră de a utiliza Produsul Software și înlocuiește orice acord sau înțelegere anterioară, orale, electronice sau scrise, în legătură cu același obiect. Documentația face parte integrantă din licența acordată în temeiul prezentului ALUF. În cazul unor discrepanțe între termenii acestui ALUF și dispozițiile Documentației, termenii acestui ALUF prevala. În cazul în care acestea diferă, termenii versiunii tipărite a acestui ALUF, care poate fi furnizat împreună cu pachetul Produsului Software, vor prevala asupra celor care pot fi citite pe un ecran de computer.
17.2 În cazul în care oricare dintre prevederile acestui ALUF este considerată nulă, ilegală sau inaplicabilă de către o jurisdicție competentă, Dvs. și Schneider Electric veți lua toate măsurile rezonabile pentru a modifica asemenea prevederi astfel încât să devină valide și aplicabile, luând în considerare intenția inițială a părților, iar prevederea astfel modificată va fi aplicată integral de Dumneavoastră și Schneider Electric; toate celelalte dispoziții rămân valabile și neafectate de o astfel de nulitate declarată, ilegalitate sau neaplicabilitate. 
17.3 Nici o reținere sau întârziere din partea Dumneavoastră sau a Schneider Electric în exercitarea oricărei puteri, drepturi sau privilegii din prezenta nu va funcționa ca o renunțare la acestea, și nici o exercitare unică sau parțială a oricărei astfel de puteri, drepturi sau privilegii nu va împiedica alte sau mai departe exercitarea acestora sau a oricărui alt drept, putere sau privilegiu.
17.4 Titlurile din acest ALUF sunt doar pentru ușurința referinței și nu vor afecta interpretarea acestuia.
17.5 Cuvintele exprimate la singular includ pluralul și invers.
17.6 Secțiunile 7, 8, 9, 10, 11, 12 și 14 din acest ALUF vor supraviețui încetării acestui ALUF sau expirării dreptului de licență acordat Dvs. în conformitate cu Secțiunea 16.1. În plus, dispozițiile care, prin natura lor, sunt menite să supraviețuiască încetării sau expirării prezentului ALUF și dreptului de licență acordat Dvs. prin prezentul, vor supraviețui acestei încetări sau expirări. În plus, toate obligațiile Dumneavoastră de despăgubire prevăzute în acest ALUF vor supraviețui încetării sau expirării prezentului ALUF.
17.7 Schneider Electric nu va fi responsabil sau răspunzător față de Dumneavoastră sau considerat că a încălcat prezentul din cauza oricărei încălcări sau întârzieri în îndeplinirea obligațiilor noastre în cazul în care o astfel de încălcare sau întârziere se datorează grevelor, litigiilor de muncă, tulburărilor civile, revoltă, rebeliune, invazie, epidemie, ostilități, război, atac terorist, embargo, dezastru natural, acte ale lui Dumnezeu, inundații, foc, sabotaj, fluctuații sau indisponibilitatea de energie electrică, căldură, lumină, aer condiționat, sau echipamentului Dvs., pierderea și distrugerea bunurilor sau orice alte circumstanțe sau cauze care depășesc controlul rezonabil al Schneider Electric.

18. LEGEA APLICABILĂ & LITIGII
18.1 Acest ALUF este guvernat exclusiv de legislația Republicii Irlanda, cu excluderea normelor privind conflictul de legi ale țării menționate. În măsura în care este posibil, Schneider Electric și Dvs. sunteți de acord ca, Convenția Organizației Națiunilor Unite privind vânzarea internațională de bunuri nu se va aplica prezentului ALUF.
18.2 Toate litigiile care decurg din sau în legătură cu acest ALUF vor fi prezentate Curții Internaționale de Arbitraj a Camerei Internaționale de Comerț și vor fi soluționate final în conformitate cu Regulamentul de arbitraj al Camerei Internaționale de Comerț de către un arbitru numit în conformitate cu regulile menționate. Arbitrajul va avea loc în limba engleză în Republica Irlanda. Hotărârea cu privire la decizia pronunțată de arbitru poate fi introdusă de orice instanță competentă în această jurisdicție. FĂRĂ A ADUCE ATINGERE PREVEDERILOR CONTRARE DIN ACEST ALUF SAU REGULILOR DE ARBITRAJ, ARBITRUL NU ESTE ÎMPUTERNICIT SĂ ACORDE DAUNE ÎN PLUS FAȚĂ DE DAUNE COMPENSATORII (INCLUSIV ONORARIILE AVOCAȚILOR REZONABILE ȘI ONORARIILE MARTORILOR EXPERȚI) SAU ÎN PLUS FAȚĂ DE LIMITĂRILE DE RĂSPUNDERE ȘI DAUNE PREVĂZUTE ÎN PREZENTUL ALUF ȘI FIECARE PARTE RENUNȚĂ IREVOCABIL LA ORICE DREPT DE A RECUPERA ASTFEL DE DAUNE (INCLUSIV, DAR FĂRĂ A SE LIMITA LA, DAUNE PUNITIVE), ÎN ORICE FORUM. ARBITRUL VA TREBUI SĂ RESPECTE LEGEA APLICABILĂ, ASTFEL CUM ESTE PREVĂZUTĂ ÎN SECȚIUNEA 18.1 ȘI SĂ RESPECTE TERMENII ACESTUI ALUF. Arbitrul poate acorda un remediu echitabil în acele circumstanțe în care daunele monetare ar fi inadecvate. Partea care a câștigat sau cea predominantă va avea dreptul de a recupera onorariile rezonabile ale avocaților, onorariile martorilor experți și alte costuri de arbitraj, în plus față de astfel de remediu la care ar putea avea dreptul.
18.3 Recunoașteți și acceptați că Schneider Electric va suferi o daună iremediabilă (iar daunele legale pot fi un remediu neadecvat) dacă Dvs. încălcați orice prevedere a acestui ALUF și o astfel de dispoziție nu este aplicată în mod specific. Prin urmare, în cazul unei încălcări sau a unei încălcări potențiale de către Dumneavoastră a prezentului ALUF, Schneider Electric va avea dreptul, pe lângă toate celelalte drepturi sau remedii, la (a) un ordin sau orice măsură care să restricționeze o astfel de încălcare, fără a fi obligată să dovedească vreun prejudiciu real sau să solicite o somație sau altă măsură; sau (b) un decret pentru executarea specifică a dispoziției aplicabile a prezentului acord; sau (c) ambele în măsura permisă de legislația aplicabilă în țara în care Schneider Electric își are sediul social sau locul principal al afacerii și/sau, după caz, în context, în care veți instala, copia, rula sau utiliza în alt mod Produsul Software, fie la nivel federal, fie la nivel de stat, atunci când este cazul.

19. EFFECT JURIDIC
În jurisdicții specifice, astfel cum se menționează în Anexa 1 la prezentul ALUF, reglementări diferite pot impune termeni diferiți care se aplică între Schneider Electric și Dumneavoastră în legătură cu utilizarea de către Dumneavoastră a Software-ului. Toți termenii acestui ALUF care nu sunt modificați prin termenii definiți în jurisdicțiile menționate, astfel cum se detaliază în Anexa 1, se vor aplica între Schneider Electric și Dumneavoastră în astfel de jurisdicții.



********************************************************************************************************************
ANEXA 1 LA ACORDUL DE LICENȚĂ PENTRU UTILIZATORUL FINAL
REGLEMENTĂRI SPECIFICE/ TERMENI SPECIFICI ÎN DIFERITE JURISDICȚII
SUA:
În completarea a ceea ce se menționează în Secțiunea 2 "Limitări", a) – e) de mai sus:

Produsul Software este un ”Produs (produse) Comercial(e)”, așa cum este definit acest termen la 48 C.F.R. § 2.101, constând din ”Software Comercial de Calculator” și ”Documentație pentru Software Comercial de Calculator”, astfel cum sunt acești termeni utilizați în 48 C.F.R. § 12.212 sau 48 C.F.R. § 227.7202, după caz. În concordanță cu 48 C.F.R. § 12.212 sau 48 C.F.R. § 222.7202-1 până la § 227.7202-4, după caz, Software-ul Comercial de Calculator și Documentația pentru Software Comercial de Calculator sunt licențiate pentru utilizatorii finali ai Guvernului SUA doar cu aceste drepturi, astfel cum sunt acordate tuturor utilizatorilor finali, în conformitate cu termenii și condițiile conținute în acest ALUF. Producătorul este Schneider Electric.
ARGENTINA:

Subsecțiunea 9.2 din Secțiunea 9 "Garanții", se înlocuiește cu următorul text:

9.2 Perioada de garanție va fi de o sută optzeci (180) zile de la data livrării Produsului Software către Dumneavoastră.

AUSTRALIA: 
Subsecțiunea 9.6 din Secțiunea 9 ”Garanții” se înlocuiește după urmează:

9.6	Anumite legi, inclusiv Legea australiană a consumatorilor, pot implica garanții sau condiții sau pot impune garanții sau obligații către Schneider Electric care nu pot fi excluse, restricționate sau modificate sau nu pot fi excluse, restricționate sau modificate decât într-o măsură limitată.  Sub rezerva acestei secțiuni 9.6, Schneider Electric își limitează garanția cu privire la orice pretenție în temeiul dispozițiilor, la discreția Schneider Electric, la:
(i) înlocuirea Produselor Software sau furnizarea de Produse Software echivalente;
(ii) repararea Produselor Software;
(iii) plata costului înlocuirii Produselor Software sau al achiziționării de Produse Software echivalente; Sau
(iv) plata costului reparării Produselor Software.


BRAZILIA: 
Subsecțiunea 2.2 litera (v) din Secțiunea 2 ”Limitări”, se înlocuiește după urmează:
(v) direct sau indirect, exportați, reexportați, descărcați sau expediați Produsul Software cu încălcarea legilor și reglementărilor din S.U.A. sau a jurisdicției aplicabile în care utilizați sau descărcați Produsul Software, încălcând în mod special Legea n . 9.609 din 19 februarie 1998 și reglementările din Brazilia.

CANADA: 
Se adaugă următoarele Secțiuni:
Aplicarea legilor locale imperative
Părțile nu intenționează ca executarea acestui ALUF să înlocuiască sau să excludă aplicarea oricărei legi sau reglementări locale obligatorii/imperative. Părțile convin în continuare să execute orice modificări necesare pentru a ține seama de orice legi sau reglementări locale obligatorii aplicabile la data intrării în vigoare. 

Langue Français / Limba Franceză 
Les parties aux présentes ont demandé que les Conditions de vente soient rédigées en langue anglaise. Sunteți de acord ca acest ALUF să fie redactat numai în limba engleză. 

GERMANIA
Secțiunea 9 ”Garanții” se înlocuiește după urmează:
9. GARANȚII
9.1 Schneider Electric garantează că, pentru o perioadă de douăsprezece (12) luni de la data livrării sale către Dvs. de către Schneider Electric sau de revânzătorul autorizat al acestuia (sau pentru orice altă perioadă de garanție, în funcție de referința Produsului Software și descrierea aferentă disponibile pe site-ul Schneider Electric), (i) Produsul Software va funcționa substanțial în conformitate cu specificațiile sale, astfel cum sunt descrise în Documentație, și (ii) suportul pe care v-a fost furnizat Produsul Software (dacă este furnizat în formă tangibilă) și Cheia de Licență (dacă este cazul) vor fi lipsite de defecte de materiale și manoperă.
În cazul în care Produsul Software nu funcționează conform descrierilor în perioada de garanție, Schneider Electric, la discreția sa, fie va repara defecțiunea sau neconformitatea, fie va înlocui Produsul Software defect, mediul sau Cheia de Licență fără costuri pentru Dvs., cu condiția ca (i) Dvs. să notificați defectul către Schneider Electric sau distribuitorul autorizat al acestuia în perioada de garanție menționată mai sus și (ii) defectul nu intră sub incidența excluderilor detaliate în Secțiunea 9.4 de mai jos. În cazul în care Schneider Electric nu este în măsură să remedieze un defect sau o neconformitate în timpul perioadei de garanție după ce a avut posibilitatea rezonabilă de a face acest lucru, Dvs. puteți, cu excepția cazului în care defectul sau neconformitatea nu este semnificativă, să încetați contractul pentru Produsul Software afectat.
9.2 Garanția Schneider Electric va fi exclusă în măsura în care Produsul Software, suportul sau Cheia de Licență au fost modificate fără autorizație scrisă prealabilă din partea Schneider Electric sau nu funcționează în niciun fel ca urmare a neglijenței Dvs. sau utilizării neautorizate, cum ar fi, dar fără a se limita la, utilizarea Produsului Software cu produse terțe (hardware, software, firmware sau sistem de operare) care nu sunt destinate de către Scheider Electric utilizării cu Produsul Software sau utilizarea unui hardware sau cheie de software improprii (dacă este cazul) cu Produsul Software sau întreținerea neautorizată a Produsului Software.
Orice Produs Software de înlocuire, suport media sau Cheie de Licență furnizate în conformitate cu Secțiunea 9.1 de mai sus vor beneficia de garanție pentru restul perioadei de garanție inițiale sau pentru șase (6) luni, oricare dintre aceste perioade este mai lungă. 

9.3 Garanția Schneider Electric va fi, de asemenea, exclusă în caz de defecțiune sau nefuncționare a Produsului Software, în măsura în care o astfel de defecțiune sau nefuncționare ar fi putut fi împiedicată prin implementarea actualizării sau upgrade-ului Produsului Software puse la dispoziție de Schneider Electrice în conformitate cu Secțiunea 5.4, pe care ați avut dreptul și ați for încurajat să le faceți.
9.4 Cele de mai sus definesc întreaga obligație de garanție a Schneider Electric față de Dumneavoastră, cu excepția cazurilor prevăzute de prevederile legale aplicabile.
9.5 Nicio informație, declarație, opinie sau consiliere, orale sau scrise, despre care se presupune că a fost oferită de Schneider Electric, revânzătorii, agenții sau angajații săi autorizați sau de orice altă persoană în numele său, nu va crea nicio răspundere sau extinde sau varia în vreun fel domeniul de aplicare al garanțiilor prevăzute în mod expres în acest ALUF.

Subsecțiunile 10.1 la 10.3 din secțiunea 10 ”Răspundere” se înlocuiesc după cum urmează:
10. RĂSPUNDERE
10.1 Cu excepția cazului în care se prevede altfel în ALUF inclusiv următoarele dispoziții, Schneider Electric este răspunzător pentru încălcarea obligațiilor contractuale și necontractuale în conformitate cu dispozițiile legale aplicabile.
10.2 Schneider Electric poate fi tras la răspundere pentru daune - indiferent de temeiurile lor juridice - în cazuri de intenție și neglijență gravă. În caz de neglijență ușoară, Schneider Electric va fi responsabil doar după cum urmează:

a) pentru daunele rezultate în urma vătămărilor aduse vieții, corporale sau de sănătate,
b) pentru daunele rezultate dintr-o încălcare a unei obligații contractuale esențiale (o obligație care trebuie îndeplinită pentru a permite executarea cuvenită a contractului și pe a cărei îndeplinire se bazează și se poate baza, în general, partenerul contractual); cu toate acestea, în acest caz, răspunderea Schneider Electric se limitează la despăgubiri pentru daunele previzibile, care apar în mod obișnuit,
c) pentru daunele rezultate din pierderea datelor răspunderea Schneider Electric se limitează la efortul tipic de recuperare pe care un utilizator diligent l-ar suporta utilizând copii de rezervă create în mod regulat și adecvate riscului.
10.3 Limitările de răspundere în conformitate cu Secțiunea 10.2 nu se aplică în cazul în care Schneider Electric a ascuns în mod fraudulos un defect sau a garantat calitatea Produselor Software. Același lucru este valabil și pentru pretențiile Dumneavoastră în temeiul Legii germane privind răspunderea pentru produse (ProdHaftG). Excluderea sau limitarea răspunderii Schneider Electric se aplică, de asemenea, în ceea ce privește reprezentanții legali ai Schneider Electric și agenții indirecți.
PERU:
Al treilea paragraf al introducerii IMPORTANT – A SE CITI CU ATENȚIE se înlocuiește după urmează:
Acest ALUF este un acord juridic între societatea, compania dumneavoastră sau altă entitate juridică, căreia i-a fost furnizat Produsul Software (denumit în continuare Dumneavoastră sau Dvs.) și Schneider Electric (astfel cum este definit în continuare). Dvs. declarați că orice persoană care acționează în numele Dumneavoastră sau în interesul Dumneavoastră și care finalizează instalarea Produsului Software are mandatul sau autoritatea legală de a vă angaja și de a confirma acceptarea de către Dumneavoastră a termenilor și condițiilor acestui ALUF. Dacă un integrator de sistem, un contractant, un consultant sau orice altă parte instalează sau utilizează Produsul Software în numele Dumneavoastră, în interesul dumneavoastră sau înainte de utilizarea de către Dumneavoastră a Produsului Software, această parte va fi considerată agent sau reprezentant al Dumneavoastră care acționează în numele Dvs., și se va considera că Dvs. ați acceptat toți termenii și condițiile conținute în acest ALUF ca și ați fi instalat sau utilizat singur Produsul Software. Dacă sunteți o terță parte (de exemplu, un integrator de sistem, un contractant, un consultant sau orice altă terță parte) care instalează sau utilizează Produsul Software în numele, în interesul sau înaintea unui utilizator final sau al unui deținător de licență al Produsului Software (denumit în continuare "Utilizatorul Final"), este responsabilitatea Dumneavoastră de a vă asigura că ați obținut mandatul sau autoritatea legală de a angaja Utilizatorul Final la acest ALUF.
Subsecțiunea 3.2 punctul (iv) din secțiunea 3 ”Alte Drepturi”  se înlocuiește după urmează:
3.2 Aplicații Autorizate. 
(…)
(iv) Dvs. veți despăgubi și apăra Schneider Electric de orice pretenții, indiferent dacă acestea rezultă dintr-un contract, garanție, delict (inclusiv neglijență) răspundere strictă, lege sau în alt mod, inclusiv, dar fără a se limita la, daune pentru pierderea afacerii, pierderea de șanse, pierderea profiturilor, întreruperea activității, procese, inclusiv onorariile avocaților, pierderea datelor, daune morale sau pentru orice altă pierdere sau daună pecuniară sau nepecuniară, fie direct, fie indirect, previzibilă sau imprevizibilă, care apar sau rezultă urmare a utilizării sau distribuirii Aplicațiilor Dumneavoastră Autorizate, cu condiția ca obligația Dumneavoastră contractuală de despăgubire să nu se extindă la procentul daunelor sau vătămărilor reclamantului sau la suma de compensare imputabilă culpei Schneider Electric sau răspunderii stricte impuse Schneider Electric prin lege in orice tara (fie la nivel federal, fie la nivel de stat, atunci când este cazul); obligația de despăgubire de mai sus supraviețuiește expirării sau încetării prezentului ALUF până când orice posibilitate de a apărea astfel de pretenții este complet stinsă; și


Subsecțiunea 3.3 litera (v) din Secțiunea 3 ”Alte Drepturi” se înlocuiește după urmează:

3.3	Încorporarea sau integrarea Produsului Software. Dvs. puteți încorpora sau integra în alt mod Produsul Software în propriul produs sau într-un produs terț, cu condiția ca: 


 (…)
 	(v) Dvs. veți despăgubiți și apăra Schneider Electric de orice pretenții, indiferent dacă acestea rezultă dintr-un contract, garanție, delict (inclusiv neglijență), răspundere strictă, lege sau în alt mod, inclusiv, dar fără a se limita la, daune pentru pierderea afacerii, pierderea de șanse, pierderea profiturilor, întreruperea activității, procese, inclusiv onorariile avocaților, pierderea datelor, daune morale sau pentru orice alte pierderi sau daune materiale sau nemateriale, fie direct, fie indirect, previzibile sau imprevizibile, care apar sau rezultă din încorporarea Produsului Software sau integrarea în alt mod a Produsului Software în produsul Dumneavoastră propriu sau într-un produs terț, cu condiția ca obligația contractuală de despăgubire să nu se extindă la procentul reclamantului din daune sau vătămări sau suma de compensare care poate fi atribuită culpei Schneider Electric sau răspunderii stricte impuse Schneider Electric prin lege în orice țară (fie la nivel federal, fie la nivel de stat, după caz); obligația de despăgubire de mai sus supraviețuiește expirării sau încetării prezentului ALUF până când orice posibilitate de a apărea astfel de pretenții este complet stinsă; și

Subsecțiunea 10.2 din Secțiunea 10 ”Răspundere” se înlocuiește după urmează:

10.2 FĂRĂ A ADUCE ATINGERE PREVEDERILOR CONTRARE DIN ACEST ALUF, ÎN NICIO ÎMPREJURARE SCHNEIDER ELECTRIC ȘI NICI ALTCINEVA CARE A FOST IMPLICAT ÎN CREAREA, PRODUCEREA SAU LIVRAREA PRODUSULUI SOFTWARE, INCLUSIV, DAR FĂRĂ A SE LIMITA LA LICENȚIATORII SCHNEIDER ELECTRIC, NU VOR FI RĂSPUNZĂTORI PENTRU ORICE DAUNE, PIERDERI, CHELTUIELI INDIRECTE, INTANGIBILE, INCIDENTALE, PUNITIVE, SPECIALE SAU DE CONSECINȚĂ, SAU CAUZE DE ACȚIUNE, INDIFERENT DACĂ SE BAZEAZĂ PE CONTRACT, GARANȚIE, DELICT (INCLUSIV NEGLIJENȚĂ), RĂSPUNDERE STRICTĂ, LEGE SAU ÎN ALT MOD, INCLUSIV, FĂRĂ LIMITARE, DAUNELE PENTRU PIERDEREA DE AFACERI, PIERDEREA DE ȘANSE, PIERDEREA PROFITURILOR, PIERDEREA UTILIZĂRII, ÎNTRERUPEREA ACTIVITĂȚII, FONDUL COMERCIAL AL ÎNTREPRINDERII, PIERDEREA DATELOR, DAUNE MORALE SAU PENTRU ORICE ALTE PIERDERI SAU DAUNE MATERIALE SAU NEMATERIALE, REZULTATE DIN SAU ÎN LEGĂTURĂ CU UTILIZAREA; INCAPACITATEA DE A UTILIZA SAU DE A UTILIZA NECONFORMĂ A PRODUSULUI SOFTWARE, CHIAR DACĂ SCHNEIDER ELECTRIC A FOST INFORMAT CU PRIVIRE LA POSIBILITATEA UNOR ASTFEL DE DAUNE.


La sfârșitul Subsecțiunii 10.7 din Secțiunea 10 ”Răspundere”, se introduce următoarea propoziție:

Dvs. declarați că Schneider Electric nu efectuează nicio prelucrare a datelor în numele Dumneavoastră sau în interesul Dumneavoastră și, prin urmare, nu trebuie considerat ca o persoană împuternicită.
POLONIA:
Subsecțiunea 10.8 din Secțiunea 10 "Răspundere"  se înlocuiește cu următorul text:
10.8 Limitările sau excluderile garanțiilor și răspunderii conținute în prezentul ALUF se vor aplica numai în măsura permisă de legea aplicabilă prezentului ALUF și, în special, nu afectează sau nu aduc atingere drepturilor legale de care, după caz, veți beneficia, în conformitate cu orice legi sau reglementări imperative sau de ordine publică aplicabile în orice astfel de țară (fie la nivel federal, fie la nivel de stat, dacă este cazul). În special, Schneider Electric poate fi tras la răspundere pentru daune - indiferent de temeiurile lor juridice - în cazuri de intenție și neglijență gravă sau daune rezultate din leziuni asupra viață, organismului sau sănătății.

Secțiunea 15 ”Cesiune”  se înlocuiește după urmează:
Drepturile sau obligațiile Dumneavoastră în temeiul acestui ALUF pot fi vândute, sublicențiate, închiriate, cesionate, delegate, transferate sau transmise în alt mod de către Dumneavoastră sau reprezentanții Dumneavoastră numai cu acordul scris expres prealabil al Schneider Electric, altfel fiind nul și neavenit. Schneider Electric poate cesiona această licență oricărei companii din cadrul grupului de companii Schneider Electric sau oricărei companii asupra căreia poate obține controlul sau cu care fuzionează. 

RUSSIA:
Secțiunea 9 ”Garanții”  se înlocuiește după urmează:
9.1	   Toate celelalte garanții, explicite sau implicite, legale sau în alt mod sunt excluse.
9.2	Deși Schneider Electric a luat măsuri rezonabile pentru a scana Produsul Software pentru virusi, bug-uri și alte anomalii utilizând mijloace disponibile în comerț, Schneider Electric nu declară și nici nu garantează că Produsul Software nu conține erori și nici, dacă există astfel de erori, că acestea pot fi remediate. Produsul Software sub licența de mai sus vă este furnizat "ca atare".
În completarea a ceea ce se menționează în secțiunea 14 "Controlul exporturilor"  de mai sus:
Produsul Software din cadrul acestui ALUF conține sau poate conține componente și/sau tehnologii din Statele Unite ale Americii ("SUA"), Uniunea Europeană ("UE") și/sau din alte țări. Recunoașteți și sunteți de acord că furnizarea, atribuirea și/sau utilizarea Produsului Software și/sau a tehnologiilor integrate în temeiul prezentului ALUF trebuie să respecte pe deplin legile și/sau reglementările SUA, UE și alte reglementări naționale și internaționale privind controlul exporturilor aplicabile. Cu excepția cazului în care licența/licențele de export aplicabile au fost obținute de la autoritatea relevantă și Schneider Electric a aprobat, Produsul software nu va (i) fi exportat și/sau reexportat către nicio destinație și parte (poate include, dar fără a se limita la o persoană fizică, grup și/sau persoană juridică), restricționată de legile și/sau reglementările aplicabile privind controlul exporturilor; sau (ii) fi utilizat în aceste scopuri și domenii restricționate de legile și/sau reglementările aplicabile privind controlul exporturilor. De asemenea, Dvs. sunteți de acord că Produsul Software nu va fi utilizat direct sau indirect în niciun sistem de rachete sau vehicule aeriene fără pilot; nici nu va fi utilizat în niciun sistem de livrare a armelor nucleare; și nu va fi utilizat în niciun proiect, dezvoltare, producție sau utilizare pentru orice arme care pot include, dar fără a se limita la arme chimice, biologice sau nucleare. În cazul în care nu se obțin licențe, autorizații sau aprobări necesare sau recomandabile, indiferent dacă din cauza inacțiunii vreunei autorități guvernamentale relevante sau în alt mod, sau dacă aceste licențe, autorizații sau aprobări sunt refuzate sau revocate sau dacă legile și/sau reglementările aplicabile privind controlul exporturilor ar interzice Schneider Electric să îndeplinească orice comandă sau conform analizei Schneider Electric ar expune Schneider Electric unui risc de răspundere în conformitate cu legile și/sau reglementările aplicabile privind controlul exporturilor în cazul în care ar finaliza comanda, Schneider Electric este scutit de toate obligațiile care decurg din această comandă și/sau din prezentul ALUF. 

În completarea a ceea ce se menționează în Secțiunea 17 "Diverse"  de mai sus:
Părțile din acest ALUF acceptă îndeplinirea procedurilor de prevenire a corupției și monitorizează conformitatea cu acestea. Părțile depun toate eforturile rezonabile pentru a reduce la minimum riscul de afaceri cu contrapărți care pot fi implicate în practici corupte și vor oferi asistență reciprocă pentru a preveni corupția. În acest sens, părțile asigură punerea în aplicare a procedurilor de audit pentru a preveni riscul implicării părților în practici de corupție. 
********************************************************************************************************************
ANEXA 2 LA ACORDUL DE LICENȚĂ PENTRU UTILIZATORUL FINAL
TIPURI SPECIFICE DE LICENȚĂ

Alte drepturi de utilizare specifice vă pot fi acordate în funcție de tipul de licență pe care l-ați achiziționat.
Licență educațională. Dacă doriți să achiziționați Produsul Software numai în scop educațional, vă rugăm să contactați organizația Schneider Electric sau revânzătorul autorizat care deservește țara Dumneavoastră. În cazul în care Produsul Software este identificat ca software academic sau educațional, trebuie să fiți un utilizator educațional calificat pentru a avea dreptul de a utiliza Produsul Software menționat; dacă Dvs. nu sunteți un utilizator educațional calificat, nu aveți niciun drept în cadrul acestui ALUF în ceea ce privește software-ul academic sau educațional menționat. Pentru a determina dacă sunteți un utilizator educațional calificat, vă rugăm să contactați organizația Schneider Electric sau revânzătorul autorizat care deservește țara Dumneavoastră. După ce ați primit licența de a utiliza Produsul Software academic sau educațional menționat, nu aveți dreptul să vindeți sau să transferați un astfel de Produs Software sau să sublicențiați dreptul Dumneavoastră de a utiliza oricărei persoane, cu excepția altei persoane calificate de Schneider Electric ca fiind utilizator educațional calificat.

Astfel cum este utilizat în prezenta secțiune a ALUF, termenul ‘persoană‘ se interpretează în linii mari pentru a include, dar fără a se limita la, orice persoană fizică, orice societate, companie sau altă entitate juridică.
Licență pentru Testare pe Teren. Dacă ați achiziționat o licență în scopuri de testare pe teren, Dvs. recunoașteți și sunteți de acord că Produsul Software licențiat Dumneavoastră sub o licență de testare pe teren este doar un software de pre-lansare. Ca atare, Produsul Software menționat poate a nu fi pe deplin funcțional și vă asumați întregul risc privind rezultatele și performanța Produsului Software. Puteți instala și utiliza Produsul Software licențiat Dumneavoastră sub o licență de testare pe teren pe computere la locul de muncă numai în scopul testării produsului software menționat înainte de a fi comercializat de Schneider Electric și identificării potențiale a oricăror erori, bug-uri sau defecte în respectivul Produs Software. De asemenea, sunteți de acord să depuneți eforturi rezonabile pentru a oferi feedback către Schneider Electric cu privire la utilizarea Produsului Software de către Dumneavoastră, inclusiv un raport prompt către Schneider Electric cu privire la erorile, bug-urile sau defectele pe care le-ați putea găsi. Prin urmare, în ciuda oricăror prevederi contrare din acest ALUF, nu aveți dreptul să distribuiți sau să transferați aplicații pe care le creați cu Produsul Software licențiat în baza unei licențe de testare pe teren. Schneider Electric nu va actualiza Produsul Software licențiat pentru Dumneavoastră sub o licență de testare pe teren și nici nu va oferi asistență în legătură cu acesta. Produsul Software licențiat sub o licență de testare pe teren poate conține cod care, după o anumită perioadă de timp, va dezactiva Produsul Software și îl va face inutilizabil. Deși Produsul Software menționat va încerca să vă avertizeze cu privire la intervalul de timp în care acesta va fi dezactivat, recunoașteți și sunteți de acord că Produsul Software menționat poate fi dezactivat sau făcut inutilizabil cu sau fără avertisment. După o astfel de dezactivare, acest ALUF va fi considerat încetat. Înainte de dezactivarea Produsului Software, puteți contacta Schneider Electric pentru a converti licența de testare pe teren a Produsului Software într-o licență standard reglementată de acest ALUF la lansarea finală a Produsului Software menționat, dacă și când este disponibilă de la Schneider Electric, prin plata către Schneider Electric a taxei de licență aplicabile (dacă există) și prin obținerea de la Schneider Electric a codului (codurilor) de activare relevant(e).

Licență Corporativă.
Nu aveți dreptul să achiziționați o Licență Corporativă decât dacă sunteți o companie sau o corporație.
Dacă achiziționați o Licență Corporativă de la Schneider Electric, suportul pe care vi se furnizează Produsul Software va fi configurat astfel încât să poată fi utilizat numai pentru a opera Produsul Software sub o Licență Corporativă; suportul va menționa în mod expres numele companiei Dvs., societății sau Grupului de Companii ca fiind licențiat al unei Licențe Corporative pentru Produsul Software relevant.

Suportul care conține Produsul Software vă va fi furnizat separat de fișierul de licență necesar pentru activarea Produsului Software menționat; fișierul de licență va fi configurat, astfel încât să poată activa numai Produsul Software sub o Licență Corporativă.
Dacă și când achiziționați o Licență Corporativă, achiziționați o licență de utilizare simultană în următoarele limite:
- Puteți instala Produsul Software pentru a fi utilizat de către Utilizatori Autorizați numai de pe și pe Site-uri; - Orice utilizare a unui Produs Software licențiat în conformitate cu o Licență Corporativă este strict interzisă de orice persoană care nu este un Utilizator Autorizat, și de la sau la o locație care nu se califică drept Site așa cum este definit în continuare.
Dacă și atunci când achiziționați o Licență Corporativă, se convine ca abatere expresă de la Secțiunea 2.2 (i) din prezentul ALUF, că:
- Dobândiți dreptul de a copia sau reproduce Produsul Software, inclusiv dreptul de a duplica suportul pe care vi se furnizează Produsul Software și fișierul de licență asociat; și
- Dobândiți dreptul de a permite utilizarea Produsului Software de către orice companie sau corporație care face parte din Grupul Dumneavoastră de Companii (așa cum este definit în cele ce urmează),
în ambele cazuri, în scopul unic și limitat de a exercita dreptul de utilizare concomitentă acordat Dvs. în conformitate cu Licența Corporativă menționată în limitele stabilite mai sus.
Prezenta Anexă face parte integrantă din acest ALUF, iar toți termenii și condițiile acestui ALUF care nu sunt modificați în mod expres în temeiul prezentei Anexe se vor aplica în conformitate cu cele de mai sus, în plus față de termenii și condițiile stabilite în prezenta Anexă.
Așa cum sunt utilizați în prezenta și numai în scopurile Licențelor Corporative, următorii termeni vor avea următorul înțeles:
- termenul "Grup de societăți" înseamnă orice societate sau corporație:
a) în care Dvs. dețineți sau controlați direct sau indirect drepturile de vot aferente a peste 50% din capitalul social ordinar emis sau (ii) controlați direct sau indirect numirea majorității membrilor (sau echivalent) consiliului său de administrație (sau organism echivalent); sau
b) care, direct sau indirect (i) deține sau controlează drepturile de vot aferente a peste 50 % din capitalul social ordinar emis de Dumneavoastră sau (ii) controlează numirea majorității membrilor (sau echivalent) consiliu Dvs. de administrație (sau organism echivalent); sau
c) care este deținută sau controlată direct sau indirect de aceeași societate sau corporație ca și Dumneavoastră în conformitate cu subcazul b) de mai sus.

- termenul "Utilizatori Autorizați" înseamnă orice utilizatori finali din Site-urile care utilizează Produsul Software;

- termenul "Site-uri" înseamnă spațiul Dumneavoastră la care Schneider Electric a furnizat inițial Produsul Software, precum și toate spațiile Dvs. și spațiile Grupului dvs. de societăți, indiferent dacă acele spații sunt localizate în aceeași țară sau în mai multe țări.


© 2019 - Schneider Electric. Toate drepturile rezervate.